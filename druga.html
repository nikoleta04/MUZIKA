<!DOCTYPE html>
<html lang="sr">
<head>
  <meta charset="UTF-8">
  
  <title>Druga</title>
  <link rel="stylesheet" href="stilovi.css">
</head>
<body>
  <header>
<h1 class="naslov">Muzika i emocije</h1>
  </header>
  <nav>
    <ul>
      <li><a href="index.html">početna</a></li>
      <li><a href="druga.html">druga</a></li>
      <li><a href="treca.html">treća</a></li>
      </ul>
  </nav>
  
  <section>

<h2>Muzika i emocije</h2>

<p>
  Dok slušamo muziku, možemo izraziti različite emocije, kroz osmeh, smejanje ili plakanje. Slušanje<br>
   muzike za većinu ljudi predstavlja uobičajenu dnevna aktivnost, a to kako ona čini da se osećamo je ključni <br>
   faktor uživanja u muzici.
</p>
<p>
  Tu su i šest psiholoških principa koji mogu objasniti emocionalne reakcije kod slušalaca muzike:
</p>
<p>
  <b>Pozitivna osećanja. </b>Muzika uglavnom čini da se osećamo dobro. Pozitivna osećanja mogu da prošire <br>
  naš vidik na načine koji su korisni za zdravlje i kreativno razmišljanje. To objašnjava potencijalne benefite koje<br>
   muzika ima po mentalno zdravlje.
</p>
<p>
  <b>Efekat prestrašivanja. </b>Refleksni odgovori našeg mozga nude brze i automatske reakcije na iznenadnu, glasnu<br>
   ili haotičnu muziku. A ovakvi odgovori povezani su sa iznenađenjem, smehom, pa čak i sa strahom. Na primer, možemo<br>
    biti prestrašeni i iznenađeni glasnom muzikom tokom koncerta ili filma. Zvuci koji nas nagone da poskočimo biće zapamćeni <br>
    kao oni koji izazivaju reakciju prestrašenosti. Ljudi koji pate od anksioznih poremećaja su skloniji takvom „poskakivanju”.
</p>
<p>
  <b>Sinhronizacija. </b>Naši unutrašnji ritmovi, poput otkucaja srca, usporavaju ili se ubrzavaju kako bi se<br>
   prilagodili muzici. Mi se krećemo u ritmu muzike. Na primer, plesanje je kretanje u koordinaciji sa muzikom. Biti <br>
   sinhronizovan sa muzikom je izvor zadovoljstva. To može objasniti našu intenzivnu, prijatnu želju da se krećemo u ritmu <br>
   muzike. Isto tako, uspavanke se pevaju bebama da bi ih umirile i pomogle im da zaspu, tako što se njihov ritam disanja<br>
    sinhronizuje sa ritmom muzike. Ovaj koncept koristi se u filmovima, da bi se povećali uzbuđenje i tenzija gledalaca.
</p>
<p>
  <b>Zaraznost emocija. </b>Skloni smo da se zarazimo emocijama drugih ljudi, onda kada smo izloženi njihovom izražavanju. <br>
  To nam pomaže da razumemo osećanja drugih. Na primer, kada imamo neobavezan razgovor sa nekim ko je anksiozan, možemo <br>
  završiti taj razgovor sa neodređenim osećanjem anksioznosti koja se „prelila” na nas. Isto tako, kada idemo na koncerte, naše<br>
   emocije su dobrim delom pod uticajem emocija drugih prisutnih ljudi. Najočigledniji način na koji muzički događaji mogu da izazovu <br>
   efekat zaraznosti je kroz neverbalne izraze onoga ko izvodi muziku (pevača). To znači da pevač ne može da utiče na druge, osim ako i<br>
    sam nije pod uticajem muzike. Moguće objašnjenje ovakve emocionalne zaraznosti su takozvani miror neuroni. Oni služe da nas međusobno <br>
    spajaju, kroz mehanizam mozga koji nam omogućava imitaciju i mimikriju.
</p>
<p>
  <b> Emocionalni događaji.</b>Naše reakcije na muziku su uslovljene kontekstom. Uslovljavanje je značajan izvor emocija u<br>
   kontekstu muzike. Veliki deo naših muzičkih preferencija odražava našu ličnu istoriju učenja. na primer, neki ljudi u lepo <br>
   sećanju mogu imati povezane Elgarovu „Pomp and Circumstance” i ceremoniju diplomiranja, kao i Pahelbelov „Canon in D Major” i<br>
    venčanje. Ne zaboravljamo ovako emocionalne događaje pa tako, kada se sećanje pobudi, pobude se i emocije povezane sa tim sećanjem.<br>
     Zato muziku ponekad „koristimo” kako bismo se podsetili važnih trenutaka iz prošlosti.
</p>
<p>
  <b>Muzičko iznenađenje. </b>Mozak je, u suštini, mašina za predviđanje, koja neprestano, na osnovu prošlih iskustava, <br>
  pokušava da predvidi šta će se desiti. Raskorak između predviđanja koje napravi mozak i stvarnog čulnog inputa predstavlja<br>
   iznenađenje. Iznenađenje, dakle, podrazumeva neočekivani ishod. Ovaj okvir je veoma važan za razumevanje naših emocionalnih<br>
    odgovora spram muzike. Kada slušamo muziku, možemo iskusiti snažne emocije kada se desi nešto neočekivano. Na primer, kada u <br>
    nekoj pesmi očekujemo da se disonantni akord pretvori u konsonantni. Kreativan kompozitor to može da odloži, kako bi se<br>
     pojačalo emocionalno uzbuđenje.
</p>
<hr>
<p> 
  Muzika, dakle, može da izazove kako fiziološke, tako i emocionalne reakcije. Štaviše, onda deluje<br>
   na nas brže i jače u odnosu na bilo koju drugu formu umetnosti, pošto traži tako malo svesne refleksije.
</p>





  </section>

  <footer>
    <p><b>Davidović Nikoleta, Gimnazija "20. Oktobar", Bačka Palanka, jun 2022.</b> </p>
  </footer>

</body>
</html>